                              Hľadanie Mín

  V hre Hľadanie mín máte pred sebou pole, na ktorom je istý počet ukrytých
mín. V každom ťahu môžete odkryť jeden alebo viac štvorcov, čím sa ukáže ich
obsah. Cieľom je zistiť polohu všetkých mín bez toho, aby ste nejakú odkryli.
Na pole môžete umiestňovať vlajky, ktoré vám pripomenú, že sa tam nachádza
mína. Štvorce s vlajkou nie je možné odkryť, kým neodstránite vlajku.
Po odkrytí všetkých štvorcov bez mín vyhrávate hru.

  Ak odkryjete štvorec, ktorý obsahuje mínu, okamžite prehrávate. Ak
odkryjete štvorec, ktorý neobsahuje mínu, zobrazí sa jeho obsah: číslo,
ktoré určuje počet mín susediacich s týmto štvorcom. Ak štvorec nesusedí so
žiadnymi mínami, odkryjú sa všetky štvorce s ním susediace.

  Na pohyb kurzora po poli použite klávesy šípok. Stlačením klávesu „f”
umiestnite alebo odstránite vlajku na mieste, kde sa práve nachádza kurzor.
Ak stlačíte „Enter” na neodkrytom štvorci, odkryjete ho. Ak stlačíte „Enter”
na neodkrytom štvorci, ktorý má práve toľko susedných vlajok ako mín, odkryjú
sa všetky štvorce s ním susediace (všimnite si, že ak ste urobili chybu pri
umiestňovaní vlajok, týmto ťahom prehráte).

  Novú hru spustíte stlačením „n”.

  Hru je možné uložiť a načítať stlačením „s” resp. „L” a následným napísaním
názvu súboru, do ktorého uložiť alebo z ktorého načítať hru.

  Hru ukončíte stlačením „q”.
