                             Nápověda Aptitude

  Pro procházení nápovědou použijte kurzorové šipky a klávesy PageUp,
PageDown. Nápovědu opustíte klávesou „q“.

  V Aptitude jsou standardně k dispozici následující klávesy. Seznam
všech kláves naleznete v souboru README.

  „q“:          Ukončí program.
  „?“:          Zobrazí tuto obrazovku.

  „f“:          Vyčistí seznam „nových“ balíků.

  Nahoru, „k“:  Posune kurzor o řádek nahoru.
  Dolů, „j“:    Posune kurzor o řádek dolů.
  Page-Up,
  Control-b:    Posune kurzor o obrazovku nahoru.
  Page-Down,
  Control-f:    Posune kurzor o obrazovku dolů.
  Home,
  Control-a:    Posune kurzor na první balík v seznamu.
  End,
  Control-e:    Posune kurzor na poslední balík v seznamu.
  „^“:          Posune kurzor na rodiče aktuální položky.
  Enter:        Rozbalí nebo sbalí skupinu balíků.
  „[“:          Rozbalí skupinu balíků a všechny její podskupiny.
  „]“:          Sbalí skupinu balíků a všechny její podskupiny.

  Control-t:    Aktivuje/deaktivuje menu.
  „F6“:         Přejde na další pohled (panel).
  „F7“:         Přejde na předchozí pohled (panel).

  Enter:        Zobrazí informace o balíku.
  „C“:          Zobrazí seznam změn balíku (changelog).
  „+“:          Instaluje nebo aktualizuje balík, také zruší podržení.
  „-“:          Odstraní balík.
  „=“:          Podrží balík v aktuální verzi (zabrání aktualizaci).
  „:“:          Ponechá balík v aktuální verzi. Na rozdíl od podržení
                nezabrání budoucím aktualizacím.
  „_“:          Odstraní balík i s jeho konfiguračními soubory.
  „L“:          Vyžádá, aby byl balík přeinstalován.
  „M“:          Označí balík jako instalovaný automaticky.
                Pokud je jiný balík nevyžaduje, jsou automaticky
                instalované balíky odstraněny.
  „m“:          Označí balík jako instalovaný ručně.
  „F“:          Zamezí automatické aktualizaci balíku na konkrétní
                verzi; novější verze balíku budou opět instalovány
                automaticky.

  „u“:          Aktualizuje seznamy dostupných balíků.
  „U“:          Označí všechny aktualizovatelné balíky pro aktualizaci.
  „g“:          Provede všechny naplánované (od)instalace a aktualizace.

  Control-u:    Vrátí zpět poslední akci (nebo množinu akcí).
  „/“:          Spustí hledání. (Standardně podle jmen balíků. Více
                informací naleznete v README/uživatelském manuálu).
  „\“:          Spustí hledání směrem vzad.
  „n“:          Zopakuje poslední hledání.
  „N“:          Zopakuje poslední hledání, ovšem v opačném směru.
  „b“:          Hledá další porušený balík.

  „v“:          Zobrazí dostupné verze balíku
  „d“:          Zobrazí závislosti balíku
  „r“:          Zobrazí balíky závisející na daném balíku

  „D“:          Zobrazí nebo skryje rozšířenou oblast s popisem
  „a“:          Posune popis v rozšířené oblasti nahoru
  „z“:          Posune popis v rozšířené oblasti dolů
  „i“:          Cykluje různými informacemi o balíku

  „,“:          Zobrazí předchozí řešení závislostí.
  „.“:          Zobrazí další řešení závislostí, v případě potřeby
                vytvoří nové.
  „<“:          Zobrazí první řešení závislostí.
  „>“:          Zobrazí poslední řešení závislostí.

    V interaktivním řešiteli:
  „a“:          Schválí akci, což znamená, že tato akce bude
                preferovaná před ostatními / zruší schválení.
  „r“:          Zamítne akci, což znamená, že tato akce nebude
                nikdy použita / zruší zamítnutí.


  Balíky se v seznamu balíků standardně zobrazují takto:

idA   libsmbclient                             -2220kB 3.0.25a-1  3.0.25a-2

  Tři znaky na levé straně řádku zobrazují aktuální stav balíku. První
písmeno je „stavový“ příznak, druhé písmeno je „akční“ příznak a třetí
písmeno je „automatický“ příznak. Následuje název balíku, očekávaná
změna obsazeného místa na disku po provedení naplánované akce a úplně
vlevo pak aktuální a dostupná verze balíku.


  „Stavový“ příznak balíku může nabývat následujících hodnot:

   v - virtuální
   B - poškozený
   u - rozbalený
   C - napůl zkonfigurovaný
   H - napůl instalovaný
   c - odstraněný, ale konfigurační soubory jsou stále přítomny
   i - instalovaný
   E - interní chyba (nemělo by se stávat)

  „Akční“ příznak balíku může nabývat následujících hodnot:

   h - podržet
   p - odstranit i s konfiguračními soubory
   d - odstranit
   B - poškozený
   i - instalovat
   r - reinstalovat
   u - aktualizovat
   F - možná aktualizace byla zakázána klávesou „F“

  „Automatický“ příznak balíku může nabývat dvou hodnot. Pokud se nic
nezobrazuje, byl balík nainstalován ručně. Pokud se zobrazuje „A“,
znamená to, že byl balík nainstalován automaticky; tj. pokud na něm
nic nezávisí, bude automaticky odstraněn.


  V příkladu výše byl balík libsmbclient nainstalován automaticky,
mohl by být aktualizován z verze 3.0.25a-1 na verzi 3.0.25a-2, ale
místo toho bude smazán, což na disku uvolní 2220 kilobajtů.
