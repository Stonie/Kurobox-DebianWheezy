                              Hledání min

  Při hře hledání min je před vámi pole, ve kterém je schován určitý
počet min. V každém tahu můžete odkrýt jedno nebo více políček.
Abyste vyhráli, musíte odvodit umístění všech min (a samozřejmě žádnou
nesmíte odkrýt). Pro označení políčka s předpokládanou minou zde můžete
položit "značku". Označkovaná políčka můžete odkrýt, jen když značku
zase seberete. Vyhráváte, pokud jsou odkryta všechna políčka
neobsahující miny.

  Pokud odkryjete políčko, které obsahuje minu, okamžitě prohráváte.
Odkrytí políčka bez miny odhalí jeho obsah: číslo ukazuje počet min,
které s políčkem sousedí. Pokud okolo políčka nejsou žádné miny,
automaticky se odhalí všechna sousední políčka.

  Pro pohyb po poli slouží kurzorové klávesy. Stiskem klávesy "f" na
políčku umístíte/zrušíte značku, klávesou "Enter" políčko odkryjete.
Klávesu "Enter" také můžete použít na již odkrytém poli, které má
kolem sebe stejný počet značek jako schovaných min. Tím se odkryjí
všechna okolní neodkrytá pole.

  Pro zahájení hry stiskněte "n".

  Hru můžete uložit resp. nahrát klávesou "s" resp. "l" (poté budete
dotázáni na název souboru, pro uložení resp. nahrání).

  Hru ukončíte klávesou "q".
