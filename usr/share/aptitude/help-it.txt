                           Guida in linea di Aptitude

  Usare i tasti freccia e PgSu/PgGiu per leggere questa guida; premere "q"
per uscire.

  I seguenti tasti sono disponibili nelle schermate informative di Aptitude.
Per un elenco completo di tutti i tasti disponibili, consultare il file
README.

  "q":          Esci.
  "?":          Mostra questa guida.

  "f":          Cancella l'elenco dei pacchetti «nuovi».

  Su o "k":     Sposta la selezione verso l'alto.
  Giù o "j":    Sposta la selezione verso il basso.
  Pag-Su o
  Ctrl-b:       Sposta la selezione verso l'alto di una schermata.
  Pag-Giù o
  Ctrl-f:       Sposta la selezione verso il basso di una schermata.
  Home o
  Ctrl-a:       Sposta la selezione al primo pacchetto dell'elenco.
  Fine o
  Ctrl-e:       Sposta la selezione all'ultimo pacchetto dell'elenco.
  "^":          Sposta la selezione al livello superiore.
  Invio:        Espande o comprime un gruppo di pacchetti.
  "[":          Espande un gruppo di pacchetti e tutti i suoi sottogruppi.
  "]":          Comprime un gruppo di pacchetti e tutti i suoi sottogruppi.

  Ctrl-t:       Attiva o disattiva il menu.
  "F6":         Passa alla scheda successiva nella schermata centrale.
  "F7":         Passa alla scheda precedente nella schermata centrale.

  Invio:        Mostra le informazioni sul pacchetto selezionato.
  "C":          Visualizza il changelog di un pacchetto.
  "+":          Installa o aggiorna un pacchetto; sblocca il pacchetto se
                era bloccato.
  "-":          Rimuove un pacchetto.
  "=":          Blocca un pacchetto alla versione attuale, impedendo che
                venga aggiornato.
  ":":          Mantiene un pacchetto alla versione attuale, senza però
                impedire aggiornamenti futuri.
  "_":          Elimina un pacchetto e tutti i suoi file di configurazione.
  "L":          Reinstalla un pacchetto.
  "M":          Segna un pacchetto come installato automaticamente; i
                pacchetti installati automaticamente vengono rimossi se non
                ci sono pacchetti installati manualmente che li richiedono.
  "m":          Segna un pacchetto come installato manualmente.
  "F":          Impedisce che un pacchetto venga aggiornato automaticamente
                a una determinata versione; le versioni successive verranno
                installate automaticamente.

  "u":          Aggiorna l'elenco dei pacchetti disponibili.
  "U":          Aggiorna tutti i pacchetti che è possibile aggiornare.
  "g":          Procede con l'installazione, la rimozione e l'aggiornamento.

  Ctrl-u:       Annulla l'ultima azione o gruppo di azioni.
  "/":          Effettua una ricerca (in base al nome del pacchetto; per
                maggiori informazioni, consultare il README/Manuale utente).
  "\":          Effettua una ricerca all'indietro.
  "n":          Ripete l'ultima ricerca.
  "N":          Ripete l'ultima ricerca, ma nella direzione opposta.
  "b":          Trova il prossimo pacchetto difettoso.

  "v":          Mostra le versioni disponibili di un pacchetto.
  "d":          Mostra le dipendenze di un pacchetto.
  "r":          Mostra i pacchetti che dipendono dal pacchetto selezionato.

  "D":          Mostra o nasconde l'area delle informazioni sui pacchetti.
  "a":          Scorre verso l'altro nell'area delle informazioni sui
                pacchetti.
  "z":          Scorre verso il basso nell'area delle informazioni sui
                pacchetti.
  "i":          Cambia il tipo di informazioni visualizzate sui pacchetti.

  ",":          Mostra la soluzione delle dipendenze precedente.
  ".":          Mostra la soluzione delle dipendenza successiva, generando
                se necessario una nuova soluzione.
  "<":          Mostra la prima soluzione delle dipendenze.
  ">":          Mostra l'ultima soluzione delle dipendenze.

    Nel risolutore interattivo:
  "a":          Approva un'azione, facendo sì che venga sempre scelta al
                posto delle alternative, oppure annulla l'approvazione.
  "r":          Rifiuta un'azione, facendo sì che non venga mai scelta,
                oppure annulla il rifiuto.


  Secondo le impostazioni predefinite, i pacchetti nell'elenco dei pacchetti
sono mostrati in questo modo:
idA   libsmbclient                             -2220kB 3.0.25a-1  3.0.25a-2

  I tre caratteri sul lato sinistro dello schermo determinano lo stato attuale
del pacchetto. La prima lettera indica lo «stato», la seconda lettera indica
l'«azione» e la terza lettera è l'indicatore «automatico». Seguono il nome del
pacchetto, la modifica nell'occupazione dello spazio su disco e infine le
versioni attuale e disponibile del pacchetto.


  Il flag di stato visualizzato per un pacchetto può assumere i seguenti
possibili valori:

   v - virtuale
   B - difettoso
   u - estratto
   C - semi-configurato
   H - semi-installato
   c - rimosso, ma i file di configurazione sono ancora presenti (cioè non
       eliminato)
   i - installato
   E - errore interno (non dovrebbe succedere)

  Il flag di azione visualizzato per un pacchetto può assumere i seguenti
possibili valori:

   h - blocca
   p - elimina
   d - rimuovi
   B - difettoso
   i - installa
   r - reinstalla
   u - aggiorna
   F - l'aggiornamento disponibile è stato proibito tramite «F»

  Se presente, l'indicatore «automatico» è «A» ed esso indica che il pacchetto
è stato installato automaticamente e verrà rimosso quando nessun pacchetto
dipende da esso.


  Nell'esempio indicato sopra, libsmbclient è un pacchetto installato
automaticamente che potrebbe essere aggiornato dalla versione 3.0.25a-1 alla
versione 3.0.25a-2, ma invece verrà rimosso, liberando 2220 kB di spazio su
disco.
