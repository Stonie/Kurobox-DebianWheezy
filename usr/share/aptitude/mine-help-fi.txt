                              Curses-miinaharava

  Miinaharavaa pelataan ruutulaudalla, joka sisältää kätkettyjä
miinoja.  Kullakin vuorolla paljastat yhden ruudun sisällön;
voittaaksesi sinun on selvitettävä kaikkien miinojen sijainti
paljastamatta yhtäkään niistä.  Voit asettaa "lippuja" laudalle, jotta
muistat missä miinat ovat; lipullisia ruutuja ei voi paljastaa ennen
kuin lippu on poistettu.  Voitat pelin kun kaikki miinattomat ruudut
on paljastettu.

  Paljastamalla miinallisen ruudun häviät pelin heti.  Miinattoman
ruudun paljastaminen näyttää sen sisällön: luvun, joka kertoo kuinka
monta miinaa on ruudun naapuriruuduissa.  Jos ruudun naapuriruuduissa
ei ole miinoja, kaikki naapuriruudut paljastuvat automaattisesti.

  Nuolinäppäimet liikuttavat kohdistinta pelilaudalla.  Kohdistimen
osoittamaan ruutuun asetetaan lippu painamalla "f".  Kohdistimen
osoittama ruutu paljastetaan painamalla "Enter":iä.  Jos paljastetun
ruudun naapuriruuduissa on yhtä monta lippua kuin miinaa, "Enter":n
painaminen tässä ruudussa paljastaa kaikki naapuriruudut (huomaa, että
jos jokin lipuista on väärässä paikassa, häviät pelin).

  Uuden pelin voit aloittaa painamalla "n".

  Pelitilanteen voi tallettaa painamalla "s" ja ladata myöhemmin
painamalla "l".  Kumpikin näistä komennoista kysyy tiedostoa, johon
tilanne tallennetaan tai josta se ladataan.

  Pelin voit lopettaa painamalla "q".
